ΧΠ DE CICERONIS VITA ΕΤ SCRIPTIS.

consilia oppressit. Pro his tantis in rem publicam
meritis pater patriae abonis omnibus appellatus est
supplicatioque diis immortalibus a senatu decreta est
Ciceronis nomine, quod post urbem conditam sibi
uni togato contigisse gloriari non desiit. Sed iam
illa, quam providerat Cicero, instabat invidiae tem·
pestes. A. 58 Ρ. Clodius tribunus plebis, homo
improbissimus impudentissimusque, Ciceronis autem
adversarius infestissimus ὕ) triumviris, qui Ciceronem
ab optimatibus ad suas partes perducere frustra
conati erant, si non iubentibus, at coniventibus
certe legem tulit ad populum, ut, qui civem Ro·
manum indemnatum interemisset, ei aqua et igni
interdiceretur, quibus verbis Cicero non ille quidem
nominabatur, sed petebatur solus, quia a. 63 Len·
tulum, Cethegum, alios Catilinae socios ex senatus
consulto interfici iusserat. Qua lege perlata Cicero
sua sponte urbe cessit mense Martio a. 58. Nihilo
tamen setius post eius discessum Clodius edictum
proposuit, ut Ciceroni aqua et igni interdiceretur
neve ei intra quadringenta milia passuum esse
liceret. ltaque absens exsilio damnatus est, bona
direpta sunt, domus, quam in Palatio habuerat, diruta

l) Causa odii haec erat: P. Clodius a. 61 postulatus de
sacris pollutis, quod in sacrificium Bonae deae nocturnum, cni
virum interesse nefas erat, clam penetrasset muliebri vestitu,
operam dedit, ut probaret iudicibus, scilla nocte non Romae
fuisse, sed Interamnae, quod Umbriae oppidum XC milia pas·
suum ab urbe distabat. At Cicero testis productus suam
domum illa ipsa nocte venisse Clodium adfirmavit. Odium
autem inde ortum Cicero augere sane non desiit adversario
cavillando lacessendoque.

 

