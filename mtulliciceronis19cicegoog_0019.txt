onarrornrnrn'
HABITA IN SENATU.

.——-

ARGUMENTUM.

L. Sergius Catilina, homo patricia gente ortus, ‘fuit magna
ri et animi et corporis, sed ingenio malo pravoque. Huic ab
adulescentia bella intestina, caedes, rapinae, discordia civilis
grata fuere. Corpus patiens inediae, algoris, vigiliae supra
quam cuiquam credibile est; animus audax, subdolus, alieni
adpetens, sui profusus, ardens in cupiditatibus3 satis eloquen-
tiae, sapientiae parum. Hunc post dominationem L. Sullae
libido maxima invaserat rei publicae capienda03 agitabatur
magis magisque in dies animus ferox inopia rei familiaris et
conscientia scelerum, incitabant praeterea corrupti civitatis
mores, quos pessima ao diversa inter se mala, luxuria atque
avaritia, vexabant'. (Sallusti bell. Catil. c. b.) Sullanis tempo·
ribus Catilina cum multos, tum fratrem suum sororisque virum
occidisse dicebatur; praetor tamen lactus est a. 68, ex praetura
Africam provinciam administravit, quae vexata ab eo est cru·
delissime. Unde cum Romam rediisset a. 66, repetundarum
accusatus damnationem aegre effugit. A consulatus autem pe·
titione, quam parabat, desistere tum quidem coactus est. Paulo
post (a. 66) cum P. Autronio Paeto et Cn. Pisone primum contra
rem publicam coniuravit, L. Manlium Torquatum et L. Aure-
lium Cottam coss. interficere et caede consulum facta rerum
potiri constituit. Casu tantum modo diremptum est nefarium
consilium, quia prius signum dedit Catilina, quam coniurati
frequentes convenerunt. Nihilominus a. 64 consulatum petivit
una cum Antonio, familiari suo, Sed quia tum quae ille in
animo habebat consilia rei publicae opprimendae iam per·
crebruerunt, quamvis multi essent, qui ei suffragarentur, re-
pulsam tamen tulit et creati sunt consules M. Tullius Cicero
et O. Antonius. Qua Catilina repulsa adeo non est deterritus

Clceronis orationes 1. 1

 

